..21-

Graecos, potuisse transferri ad Romanos negari non potest,

’ sed ut eae reS, quas s‘upra attuli, ostendunt, nisi alia causa

vel testimonium veterum accedit, pro certo haberi nequit. ¹
Huc accedit, quod de numero actorum, quo utebantur Graeci
in nova et media, quae dicuntur, comoediis nihil traditum
est et constat. Scimus initio chorum solum, deinde unum
et inde ab Aeschylo duos actores egisse tragoediae, constat
etiam tertium actorem a Sophocle additum esse. De co-
moedia autem nihil nisi tres actores Aristophanem habuisse
proditum est3 sed habuit praeterea chorum et , ut comoe-
diae, quae ad nostram aetatem pervenerunt, ostendunt,

. etiam parachoregemate usus est. Sed non illius veteris

Graecorum comoediae exempla imitati, sunt Romani, sed
Menandri, Apollodori, aliorum novae comoediae poetarum
fabulas. Ab iis chorum omissum esse constat, sed num iis
licuerit, numerum actorum, quantum vellent, augere, num
certis finibus etiam his temporibus numerus actorum cir-
cumscriptus fuerit, denique num idem fuerit numerus atque ·
in vetere comoedia an auctus sit, de his rebus nihil certi
traditum est. Quare etiam si largiri· vellemuS, morem illum
in personis distribuendis a Graecis translatum esse ad Ro-
manOS, numerum actorum definire non possemus⁸ Sed specte-¹
mus testimonia illa veterum, paucissima quidem nec satis
accurata, et videamus, num fortasse ex iis nostrae quae-
stioni et simul illi, quae spectat ad novam Graecorum co-
moediam, aliqua lux oriatur.

Schmidtius incipit ab Horatiano illo *): „Ne quarta
loqui persona laboret.“ —- In tota illa epistula ad Pisones
Horatius popularibus suis praecepta ex vetere Graecorum

*tragoedia et comoedia petita proponit et, cum illam epistu-

lam conscripsisse videatur, ut quae contra Graecorum regulas
et praecepta Romani sui temporis peccaverint, castiget, ex

’ ¹⁸) Art. poet. v. 192.

 

