...22-

illis verbis concludi potest, etiam illam de tribus actoribus
legem ab iis neglectam esse. Sed quamquam illa verba
Horatiana ad tragoediam solam spectare videntur, tamen
Romanos contra regulam illam etiam in comoedia peccasse,
Schmidtius ex eo collegit, quod tragoedia et comoedia com-
muni fere vinculo connexae erant et in utroque genere ex-
colendo fere eisdem legibus veteres utebantur. Praeterea
autem Diomedes illam neglegentiam etiam ad comoediam
spectare, his verbis ostendit *): „In Graeco dramate fere
‚ tres personae solae agunt ideoque Horatius ait: Ne quarta
loqui persona laboret, quia quarta semper muta. At Latini.
scriptores complures personas in fabulas introduxerunt, ut
speciosiores frequentia facerent.“ — Dubitari non potest,
quin illa quarta persona idem significetur, quod Graeci ’
παραχορήγημα appellare solebant. Sed sive haec verba ad
singulas scaenas sive, quod certe in Diomedis verbis proba-
bilius mihi videtur, ad totius fabulae actores spectare pu-
tamuS, profecto mirum esse debet, quod quartam personam
semper mutam -esse debere Diomedes dicit. Nam, ut nunc
taceam de RomaniS, non solum inter Graecorum comoedias
complures ei obloquuntur, sed etiam ipse in verbis, quae
mox afferemus, Qua ex re concludi potest, Diomedem in
illas res non satis diligenter inquisivisse, vel certe non
satis accurate de iis locutum esse. Qua re etiam illi noti-
tiae, pluribus Romanos actoribus usos esse quam Graecos,
magnam fidem habere non possumus, praesertim cum illis
verbis Diomedes nihil studuisse videatur, nisi ut Horatii
verba interpretaretur, quae ad tragoediam solam .et ad
posteriora tantum tempora spectare ostendisse videmur.
Eodem autem ..modo diligentia et accurata subtilitas
desideratur in verbis„ quae exstant p. 491 (ed. Keil); sunt
autem haec: „diverbia sunt partes comoediarum, in quibus

 

⁴⁸) Lib. 111, p. 490 ed. Keil.

 

