...322-

Steffenus autem ipse, cum quid dissertatione sua effecerit,

paucissimis complectitur, rationem Graecorum, qua quam·

paucissimis actoribus ad fabulas agendas uterentur, eo
tempore , quo litterae Graecae ad fabulas re vera agendas
spectassent, apud Romanos non valuisse dicit, septenarium
vero numerum non excessum esse. Qua in re se non recte
de Graecis locutum esse, cum quam paucissimis eos usos
esse actoribus dicat, -Steffenus ipse *) concedit. Hoc enim,
non solum ex Euripidis Alcestide concludi potest sed etiam

ex compluribus fabulis Plautinis. Ad Plauti enim Cistella· ’
riam agendam tres , ad Captivos et Mercatorem et alias -

quatuor tantum actores necessarios fuisse Schmidtius osten—
dit. Quas fabulas cum ex Graecis Plautus fecerit, in 'hac
conversione autem certe non in omnibus totam compositio-
nem mutasse videatur, eodem fere modo fabulas illas a
Graecis institutas fuisse verisimile est. Quis autem credat,
Graecos, cum quinque, ut Steffenus ostendisse mihi videtur,
actoribus uti possent, inter tres vel quatuor personas distri-
buisse? .

Sed videamus , num illa varietas in numero actorum

aliqua causa firmari vel excusari possit. Numerum actorum ·

apud Romanos non tam certis finibus quam apud Graecos
definitum fuisse, certe non esse debuisse, concedi potest.
Apud Romanos enim ludi scaenici non tam arcte cohaere-
bant cum institutis et legibus rei publicae; nam quamquam
publici erant, tamen, quae' ad eos spectabant institutiones
magis in potestate et arbitrio singulorum hominum erant,
nempe eorum, qui ludos faciebant, quam ut civitatis legibus
praescriberentur. Huc accedit, quod, cum apud Graecos in
fabulis agendis non solum poetarum sed totarum gentium
honor positus esset, ad haec certamina etiam vires aequae
et pares esse debebant, ita ut etiam *de numero actorum

 

ἢ 1. s. s. p. 144 in annot.

 

