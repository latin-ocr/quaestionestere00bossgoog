-410-

quintam eam fuisse, didascaliae nostrae tradunt, tamen post
Adelphos demum placuit, ita ut pro sexta numerari debeat,
si earum actionum, quae non ad finem perductae sunt,
rationem non habemus. In his igitur fabulis numerus, quem

’ invenit Donatus, consentiebat cum ordine, quo fabulae

collocatae erant3 quare nullam dubitationis causam Donatus
habuit, scripsit igitur: „haec prima acta est“ in Andriae
praefi, „haec edita tertia est“ in Eun., „editaque est quarto
loc'o“ in Phorm. et, si Umpfenbachii coniecturam probamus,
„factaque et edita sexto loco“ in Hecyrae praef. Numeri
autem, quos invenit in Adelphon et certe etiam in Hauton-

ι timorumenu didascaliis , si omnino exstabant, non iidem· ·

erant atque ii, qui ordine fabularum indicati erant. Haec
res dubitationem Donati movit3 diiudicandum erat inter
duas sententias. Ordine· fabularum secundum locum Ade12
phoe obtinebat, sed in didascaliis exstabat: „facta VI“, vel
numerus omnino deerat. Poterat sane Donatus, si con-
sulum sive aedilium nomina respexisset, facile conicere,
quem numerum Adelphis tribuere deberet, sed temporum ‚
illis nominibus iudicatorum omnino rationem habuisse non
videtur3 nam si fecisset, in Adelphon praef. , cum illam
tantum actionem a. 594 a. u. c. factam commemorasset, non
scribere potuisset, eam secundo loco actam videri. Quoss
modo igitur inter duas illas sententias diiudicavit? Iam
inventa et nota ei erat illa doctrina de fabularum et poe· -
tarum nominibus collocandis, iam alii secundam Adelphos
'fabulam fuisse docuerant, conveniebat autem illa doctrina
cum hac sententia, quare, cum commendaretur ordine, quo
fabulae collocatae erant, eam probavit. Sed cum non in-
veniret numerum in didascalia, certe numerus non consen-
tiret cum sententia sua, eam paulo dubitantius protulit et
scripsit: „hanc dicunt secundo loco actam.“

Ita igitur viam ac rationem, quam adhibuit Donatus

in numeris fabularum indagandis , enarrasse videmur, sed Α

