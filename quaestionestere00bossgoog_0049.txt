 

 

... 45 ..-
videtur, indicata et patefacta est. — Lacheti enim in codice
Bembino in duabus scaenis, quae incipiunt a v, 198 et 243.
B litteram ad actorem significandum appositam esse inve-
nimuS‚ in ceteris autem scaenis eadem persona, si codicem ¹
sequamur, actori, qui Γ littera significatur, tributa est3
nam in scaena, quae incipit a v, 451, B littera, ut aliis
quoque causis demonstrari, potest, in Γ mutanda esse
videtur ²⁸). Sin autem cum his litteris Lacheti asscriptis
eas comparamuS‚ quae Victoriano codice traduntur, mirum
esse debet, quantam consensionem et concentum inter duo-
rum illorum codicum notas non in ipsis litteris sed in
commutatione litterarum inveniamus. In eisdem enim scae-
nis, in quibus Lachetem B littera in Bembino signatum
esse vidimus, littera Α Lacheti in Victoriano asscripta est,
in ceteris autem scaenis ut in Bembino Γ, ita in Victoriano
B littera. Huc accedit, quod idem actor, qui in duabus
illis scaenis (ΙΙ, 1 et II, 2) Lachetis partes suscepisse videtur,
in aliis scaenis Pamphili personam et in Bembino et in Victo-
riano egit. Profecto hanc rem casu vel fortuitis librariorum

· erroribus factam esse, credi nequit, et ne correctoris quidem

manu talis consensus in magna illa notarum discrepantia
effici potuit, nisi forte eum cum diligentia quadam ineptis-
sima et incredibili corrigendi studio litteras illas. mutasse
putamus, idque ita, ut in ipsa mutatione concentum quen-
dam servaret. Paucissimis autem mutatis, ex utriusque co-
dicis litteris personarum distributio erui potest, diversa
quidem, sed eiusmodi, ut non alteram veram alteram autem
corruptam seu recensionem aliquam perpessam esse statuere
possis, Quid ergo de duabus personarum distributionibus

 

¹¹') Cum enim in scaenis , quae antecedunt, Pamphilus B littera
signetur et inde ab initio tertii actus scaenam non relinquat, apparet,
errore librarii hic et in scaena proxima J· litteram pro Β Pamphilo as-
scriptam esse.

